4 Februarie 2008, New York, NY:  PostgreSQL Global Development Group anunţă
lansarea versiunii 8.3 a sistemului obiectual-relaţional de baze de date
PostgreSQL. Această versiune include un număr record de facilităţi noi şi
îmbunătăţiri care vin în întâmpinarea în egala măsură a designerilor de
aplicaţii, administratorilor de baze de date şi utilizatorilor. Noua versiune
include peste 280 patch-uri realizate de voluntari PostgreSQL din peste 18 ţări.

"Continua evoluţie a sistemului de baze de date open-source PostgreSQL le oferă
utilizatorilor posibilitatea de a folosi o bază de date ne-proprietară, permiţînd
reducerea cheltuielilor, creşterea performanţelor şi mărirea productivităţii.
PostgreSQL 8.3 este o versiune impresionantă şi îi încurajăm pe toţi clienţii noştri
să o exploreze" a spus Rich Green, executive vice president of software la Sun
Microsystems.

Versiunea 8.3 oferă o mai mare consistenţă a performanţelor comparativ cu versiunile
anterioare : utilizatorii se pot baza că performanţele sporite demonstrate în testele
recente se vor înregistra pentru toate tranzacţiile, indiferent dacă este o perioadă
de încărcare sau nu .  Noutăţile principale referitoare la performanţă sunt:

* Heap Only Tuples (HOT), care elimină până la 3/4 din operaţiile de mentenanţă
  necesare pentru tabelele modificate frecvent
* Spread checkpoints şi autoreglarea background writer-ului, care reduc impactul
  operaţiilor de checkpoint asupra timpilor de răspuns
* Asynchronous commit, care permite executarea mult mai rapidă anumitor tipuri
  de tranzacţii

Acestea accelerează în mod semnificativ timpii de procesare a tranzacţiilor,
între 5% şi 30% în funcţie de gradul de încărcare.

"PostgreSQL a devenit mai 'isteţ'" a declarat Bruce Momjian, membru al PostgreSQL Core Team.

PostgreSQL este prima bază de date open-source care implementează Synchronized Scan,
care reduce mult operaţiile de intrare/ieşire pentru data mining.  Acum este posibilă
compilarea PostgreSQL cu Visual C++ , aducînd un plus de stabilitate şi peformanţe
pe platforma Windows,  iar în plus face ca proiectul PostgreSQL să fie mai accesibil pentru
dezvoltatorii Windows care doresc să contribuie. Au fost adăugate noi opţiuni de logging
iar overhead-ul generat de colectorul de statistici a fost diminuat , ceea ce facilitează
monitorizarea serverelor.

Desigur, din noua versiune PostgreSQL nu pot să lipsească numeroase noi facilităţi 
destinate dezvoltatorilor de aplicaţii, de exemplu:

* Suport pentru standardul ANSI SQL/XML, inclusiv posibilitatea de export în format XML
* TSearch2 , componentă avansata care permite căutări de tip full text, a fost integrat în
nucleul PostgreSQL , avînd facilităţi mai bune de management, noi dicţionare şi noi limbi.
* Suport pentru autentificare GSSAPI şi SSPI
* Noi tipuri de date: UUID, ENUM şi array-uri de tipuri compozite

"Serverele noastre PostgreSQL procesează peste 18,000 cereri pe secundă şi stochează
peste 300GB de date, aceste numere crescînd de la lună la lună" a declarat Gavin Roy, 
CTO al site-ului MyYearbook.com. "Suntem foarte încântaţi de HOT, de îmbunătăţirile 
la nivelul shared buffer scan şi de integrarea indexării de tip tsearch .  Testele 
preliminare indică faptul că versiunea 8.3 va îmbunătăţi tiparul de încărcare a bazei 
de date concomitent cu scăderea timpilor de răspuns. Suntem nerăbdători să trecem la 
noua versiune."

Pe lângă noile facilităţi aduse motorului PostgreSQL, o serie de componente opţionale
s-au maturizat şi au lansat versiuni 1.0 concomitent cu ciclul de dezvoltare PostgreSQL 8.3.
Acestea sunt suportul pentru SNMP , soluţiile de scalabilitate orizontala precum PL/Proxy, pgPool2
şi Bucardo, un debugger grafic pentru procedurile stocate, şi o soluţie scalabilă de connection
pooling numită pgBouncer.  Componentele amintite se adaugă la bogatul set de componente
adiţionale deja existente.

Versiunea 8.3 aduce numeroase facilităţi şi îmbunătăţiri adiţionale care fac din PostgreSQL
o platformă de baze de date din ce în ce mai puternică. Pentru detalii puteţi consulta:
http://www.postgresql.org/about/press/presskit83

Puteţi descărca PostgreSQL de aici : http://www.postgresql.org/download

Date de contact:

Adrian Maier
ro@postgresql.org
+40-723-002-097
Bucuresti


Despre PostgreSQL: PostgreSQL este rezultatul muncii colective a sute de
dezvoltatori, vreme de aproximativ douăzeci şi unu de ani, avîndu-şi originea
la University of California din Berkeley. Datorită scalabilităţii şi a faptului
că include de mult timp facilităţi avansate de nivel enterprise, PostgreSQL este
utilizat de numeroase companii şi agenţii guvernamentale cu cerinţe înalte.
PostgreSQL este distribuit sub licenţa BSD, ceea ce permite utilizarea şi
distribuirea sa gratuită atât pentru aplicaţii comerciale cât şi necomerciale.
Puteţi găsi mai multe informaţii pe http://www.postgresql.org
