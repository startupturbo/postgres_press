Oggetto: Rilascio di PosgreSQL 8.4

Corpo email:

PER RILASCIO IMMEDIATO

29 giugno 2009: Il PostgreSQL Global Development Group ha rilasciato la versione 8.4, continuando il rapido sviluppo del database open source più avanzato al mondo. Questa versione contiene un elevato numero
di miglioramenti che rendono più semplice che mai l'amministrazione, l'interrogazione e la programmazione dei database PostgreSQL. Grazie alle 293 tra migliorie e novità della versione 8.4,
ci sono ancora più ragioni che suggeriscono di scegliere PostgreSQL per il vostro prossimo progetto.

La maggior parte delle modifiche presenti in PostgreSQL 8.4 riguardano nuovi strumenti e nuovi comandi dedicati all'amministrazione o al monitoraggio, unitamente a nuove versioni di soluzioni
già presenti nella versione 8.3. Ogni utente, indipendentemente dalle proprie caratteristiche preferite, troverà più facile e produttivo il lavoro quotidiano.

"Usiamo PostgreSQL già da sette anni, e stiamo aspettando con trepidazione molte delle novità della versione 8.4, in particolare i permessi sulle colonne, la localizzazione a livello di singolo database, i 
match parziali per gli indici GIN e le eccezioni definite dall'utente", afferma Jeffrey Webster, CTO di ZooLoo.com. "PostgreSQL ci ha permesso di crescere senza sacrificare l'integrità dei dati."

Tra i miglioramenti più attesi troviamo:

 * Restore del database in parallelo, per velocizzare fino ad 8 volte un ripristino da backup
 * Permessi per singola colonna, per permettere un controllo più granulare dei dati sensibili
 * Supporto alla collation per singolo database, per rendere PostgreSQL più utile in ambienti multilingua
 * Aggiornamenti in loco tramite pg_migrator beta, per permettere aggiornamenti dalla 8.3 alla 8.4 senza lunghe interruzioni del servizio
 * Nuovi strumenti per il monitoraggio delle interrogazioni, per dare agli amministratori maggiori informazioni sull'attività delle query

La versione 8.4 rende più facile l'analisi dei dati tramite le funzioni avanzate dello standard ANSI SQL2003, quali le funzioni di windowing, le common table expression e le join ricorsive. "Queste strutture di query aumentano
notevolmente l'espressività del dialetto SQL di PostgreSQL, permettendo agli utenti di formulare con una sola query delle domande interessanti che sarebbero state impossibili in precedenza", spiega Sailesh
Krishnamurti, fondatore di Truviso. Le migliorie alle stored procedure, come i parametri di default ed i parametri variadici, rendono più semplice e compatta la programmazione del server di database.

La nuova versione migliora le prestazioni delle applicazioni, come commenta Kevin Grittner, amministratore di database per il sistema giudiziario del Wisconsin: "PostgreSQL continua a migliorare le
prestazioni ad ogni versione. La versione 8.4 ha aggiunto diverse ottimizzazioni, come le semi-join e le anti-join, le quali permettono una notevole riduzione dei tempi di esecuzione di alcune delle nostre
query più intensive."

Queste caratteristiche implicano che PostgreSQL coprirà un numero di utenze maggiore di prima, come ad esempio sta accadendo al progetto OpenStreetMap.
"In fase di progettazione della nuova versione delle API di OpenStreetMap, emerse la necessità di affidarsi a un database di classe superiore che,
oltre a coprire le funzionalità desiderate, risultasse adeguato alle dimensioni richieste dal progetto. Benché ci fossero molti database open source,
la scelta ovvia è stata PostgreSQL.", dice Tom Hughes, amministratore di sistema per OpenStreetMap.

Contatti per maggiori informazioni:
  Stefano Reksten
  it@postgresql.org
  +39 347 4745979

  Associazione Culturale ITPUG - Italian PostgreSQL Users Group
  info@itpug.org
  http://www.itpug.org/

  PSQL.it
  http://www.psql.it/

* Scaricate PostgreSQL 8.4: http://www.postgresql.org/download/

* Lista completa delle caratteristiche della versione 8.4 (inglese): http://www.postgresql.org/about/press/features84

* Note di rilascio (inglese): http://www.postgresql.org/docs/8.4/static/release.html

* Press release estesa: http://www.postgresql.org/about/press/presskit84.html

Su PostgreSQL: PostgreSQL è il risultato del lavoro collettivo di centinaia di sviluppatori, costruito in più di venti anni di sviluppo iniziato all'Università della California a Berkeley.
Grazie al suo supporto a lungo termine delle caratteristiche di livello enterprise per database transazionali e scalabilità, PostgreSQL viene oggi usato da molte tra le aziende o le agenzie governative più
esigenti. PostgreSQL è distribuito sotto licenza BSD, che ne permette l'uso gratuito per applicazioni commerciali e non. Ulteriori informazioni sono disponibili sulla nostra home page:
http://www.postgresql.org/.
