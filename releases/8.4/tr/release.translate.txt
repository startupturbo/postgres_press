Konu: PostgreSQL 8.4 Duyuruldu

E-posta gövdesi:

29 Haziran 2009:  PostgreSQL Global Development Group, dünyanın en gelişmiş açık kaynak kodlu veritabanı sunucusu olan PostgreSQL'in 8.4 sürümünü duyurdu. Bu sürüm PostgreSQL yönetimini, sorgulamalarını 
ve programlamasını öncekinden daha da kolaylaştırmıştır. 293 yeni ya da geliştirilmiş özellikleri ile 8.4 sürümü ile PostgreSQL'i sıradaki projenizde kullanmanız için daha da fazla neden var.

PostgreSQL 8.4' deki en çok sayıdaki yeni özellik yeni ve geliştirilmiş yönetim ve gözlemleme araçları ve komutlarıdır. Her kullanıcı günlük çalışmalarında PostgreSQL'i daha kolay ve yönetebilecek 
favori özelliklerini bulacaktır.

ZooLoo.com'un CTO'su Jeffrey Webster, PostgreSQL'i yedi yıldan beri kullandıklarını ve kolon izinleri, veritabanı bazlı yerel seçimi ve GIN indexleri için parçalı eşleşmeler gibi 8.4 özelliklerini 
şimdiden beklediklerini söyledi ve ekledi: "PostgreSQL veri bütünlüğünden feragat ettirmeden büyümemizi sağladı."

En popüler geliştirmeler arasında şunlar vardır:

    * Veritabanlarının Paralel Geriyüklemesi, yedeklerin geriyüklenmesini 8 kata kadar hızlandırır
    * Kolon Bazlı İzinler ile hassas verinin daha iyi kontrol edilmesi mümkündür
    * Veritabanı Bazlı Dil Karşılaştırması Desteği ile PostgreSQL'i çok dilli ortamlarda daha iyi kullanabilirsiniz
    * Disk Üzerinde Güncelleme pg_migrator beta sürümü ile 8.3'den 8.4'e geçiş büyük zaman geçirmeden geçiş mümkündür
    * Yeni Sorgu Gözlemleme Araçları veritabanı yöneticilerine sorgu etkinlikleri hakkında daha fazla bilgi verecektir

8.4 sürümü veri analizini gelişmiş bir ANSI SQL2003 özelliği olan windowing functions, common table expressions ve recursive joins ile daha da kolaylaştırmıştır. Truviso kurucusu Sailesh Krishnamurthy 
"Bu sorgu yapıları PostgreSQL'in SQL dialektiğini azımsanmayacak şekilde arttırıyor ve kullanıcıların tek bir sorguda daha ilginç ve önceden sorulması mümkün olmayan soruları sormasına izin veriyor" 
dedi. Saklı yordamlara (stored procedure) eklenen öntanımlı parametreler ve variadic parametreler gibi özelliklerle veritabanı sunucusu programlaması daha basit ve özlü bir hale gelmiştir.

Bu sürüm, Wisconsin Court Systems'den Kevin Grittner'ın da belirttiği gibi, uygulama başarımlarını da arttırıyor: "PostgreSQL her yeni ana sürümde başarımını arttırmaya devam ediyor. 8.4 sürümü 
semi-joinler ve anti-joinler gibi çeşitli optimizasyonlar ekledi ve büyük sorgularımızın çalışma sürelerini dikkat çekici derecede düşürdü"

Bu özellikler PostgreSQL 8.4'ün daha önceden olmadığı kadar fazla yeni kullanıcıya hizmet vereceğinin bir işaretidir. Bunlardan birisi de OpenStreetMap projesi. OpenStreetMap sistem yöneticisi Tom 
Hughes bu konuda şunları söyledi: " OpenStreepMap API'ının yeni sürümünü planlarken sadece özellikleri için değil, aynı zamanda ölçeklenebilir bir dünya sınıfında veritabanı sunucusu aradığımız 
kesinleşti. Çok fazla açık kaynak kodlu veritabanı olmasına rağmen PostgreSQL gözle görülür derecede önde olan seçimdi."

Daha fazla bilgi için aşağıdaki bilgileri kullanabilirsiniz:
 Devrim GÜNDÜZ
 E-posta: devrim@PostgreSQL.org
 Telefon: 0 532 633 9886

* PostgreSQL 8.4'ü indirin: http://www.postgresql.org/download/

* 8.4 ile gelen özelliklerin tam listesi (İngilizce): http://www.postgresql.org/about/press/features84

* Sürüm notları (İngilizce): http://www.postgresql.org/docs/8.4/static/release.html

* Genişletilmiş Basın Bülteni : http://www.postgresql.org/about/press/presskit84.html

PostgreSQL hakkında: PostgreSQL yüzlerce geliştiricinin California'daki Berkeley Üniversitesinde başlatıp yirmi yılı aşkın süredir devam ettirdiği ortak bir çalışmanın ürünüdür. Uzun dönemli destek ve 
kurumsal seviyedeki transaction veritabanı özellikleri ve ölçeklenebilirliği ile PostgreSQL bugün özel ve kamu projelerinde etkin olarak kullanılmaktadır. PostgreSQL ticari ve ticari olmayan 
kullanımların ücretsiz olarak yapılmasına imkan veren BSD listensı ile dağıtılmaktadır. Daha fazla bilgi için ana sayfamızı ziyaret edebilirsiniz: http://www.PostgreSQL.org
