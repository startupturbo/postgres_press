08 Noiembrie 2005, Frankfurt, Germania (OpenDBCon):  PostgreSQL Global Development
Group anunta lansarea PostgreSQL 8.1, consolidandu-si pozitia de cea mai 
avansata baza de date open-source din lume. Conceputa, realizata si testata
de catre o comunitate mare si in continua dezvoltare sprijinita de tot mai 
multe companii prin sponsorizari si suport, versiunea 8.1 va extinde aria 
de raspandire a aplicatiilor bazate pe PostgreSQL. Noua versiune include 
imbunatatiri ale performantelor si facilitati SQL avansate care vor permite
realizarea de data warehouses mai mari, procesari de mare volum si 
construirea de aplicatii complexe de nivel enterprise.

Aceste facilitati vor mentine tendinta de crestere a gradului de utilizare 
a PostgreSQL, tendinta remarcata in cazul versiunii anterioare. Versiunea 
8.0 a fost descarcata de un milion de ori in primele sapte luni, in 
comparatie cu cele 300,000 descarcari ale versiunii anterioare intr-un 
interval de timp similar.

"Proiectul in mod clar se bucura de o din ce in ce mai mare recunoastere
din partea utilizatorilor de baze de date," a spus Lance Obermeyer, 
Director de Productie la Pervasive Software, unul dintre sponsorii 
PostgreSQL. "Dat fiind interesul in crestere pentru infrastructura 
software de tip open source, ne asteptam ca PostgreSQL sa se dezvolte 
din ce in ce mai mult."

Noi Facilitati Avansate
--------------------------

Roles: PostgreSQL suporta acum role-uri. Acestea simplifica gestionarea
unui numar mare de utilizatori si a drepturilor de acces care le revin.

Parametri IN/OUT: functiile PostgreSQL suporta acum parametri de tip 
IN, OUT si INOUT, ceea ce usureaza dezvoltarea aplicatiilor complexe
cum ar fi cele de tip J2EE si .NET .

Two-Phase Commit (2PC): asigura tranzactii conforme ACID intre servere 
diferite.  Aceasta facilitate a fost mult timp ceruta, fiind necesara
pentru aplicatiile de tip WAN si pentru centrele eterogene de date care 
folosesc PostgreSQL. 

Performante Imbunatatite
--------------------------

Imbunatatirea performantelor pentru platformele multiprocesor (SMP): 
scalabilitatea buffer manager-ului a fost imbunatatita de asa 
natura incat performantele cresc aproape liniar odata cu cresterea
numarului de procesoare. Castigul de performanta este semnificativ
in cazul serverelor 8-way, 16-way, dual-core sau multi-core.

Bitmap Scan: indecsii sunt convertiti dinamic, cand este cazul,
in bitmap-uri stocate in memorie - ceea ce poate rapidiza de
pana la douazeci de ori regasirea datelor folosind indecsii in
cazul cererilor complexe pe tabele foarte mari. De asemenea 
este simplificata gestionarea datelor deoarece este redusa
necesitatea crearii de indecsi multi-coloana. 

Table Partitioning: planner-ul este acum capabil sa evite parcurgerea 
a sectiuni intregi ale tabelelor mari folosind o tehnica denumita
Constraint Exclusion. Aceasta facilitate imbunatateste performantele 
si posibilitatile de gestionare a datelor in cazul tabelelor de mari 
dimensiuni, similar cu ceea ce ofera si alte sisteme de gestiune a
bazelor de date. 

Shared Row Locking: in ceea ce priveste posibilitatile de locking 
PostgreSQL suporta acum locking-ul de tip shared row asupra cheilor
externe, in conditii de acces concurent la date.  Astfel este 
imbunatatita viteza de insert si update in cazul multor aplicatii 
OLTP de mare volum de date.

"PostgreSQL 8.1 ofera o imbunatatire semnificativa a performantelor 
pe serverele noastre de productie cu doua procesoare Opteron,"
a declarat Merlin Moncure, administrator de baze de date la  
Reliable Computer Solutions. "Mai exact, este vorba despre o reducere 
a timpului de executie de aproximativ 20% pentru query-urile simple si 
de o reducere cu 20% a gradului de incarcare a procesorului, ceea ce 
imbunatateste performantele serverului cu 20-40% ." 

Noua versiune aduce mai mult de 120 alte imbunatatiri, o parte dintre 
acestea fiind detaliate aici :
    http://www.postgresql.org/about/press/presskit81.html.ro

Pentru mai multe informatii puteti contacta:

   Adrian Maier
   PostgreSQL Regional Contact
   +40-723-002-097
   ro@postgresql.org


Despre PostgreSQL
------------------
PostgreSQL este rezultatul muncii colective a sute de dezvoltatori, 
vreme de aproximativ douazeci de ani, avandu-si originea la University of
California din Berkeley. Datorita faptului ca suporta de mult timp un set 
de facilitati de nivel enterprise incluzand tranzactii, functii stocate, 
triggere si subcereri, PostgreSQL este utilizat de numeroase companii si 
agentii guvernamentale cu cerinte inalte. PostgreSQL este distribuit sub 
licenta BSD, ceea ce permite utilizarea si distribuirea sa gratuita atat 
pentru aplicatii comericale cat si necomerciale. 
