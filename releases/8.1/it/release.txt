8 Novembre 2005, Francoforte, Germania (OpenDBCon):  Il Gruppo di Sviluppo
Globale di PostgreSQL e' orgoglioso di annunciare il rilascio di PostgreSQL 8.1,
che rafforza ulteriormente il primato di PostgreSQL come il piu' avanzato
sistema di gestione di database open source. Concepita, realizzata
e testata da una comunita' ampia e fiorente e supportata da un crescente
numero di sponsor commerciali e compagnie del terziario, la versione 8.1
allarghera' ulteriormente il raggio di azione di PostgreSQL nello sviluppo
di applicazioni. La nuova versione include migliorie nelle performance e
caratteristiche avanzate di SQL che permetteranno il supporto a data
warehouse piu' grandi, il processo di un maggior volume di transazioni
e software commerciale distribuito sempre piu' complesso.

Queste caratteristiche faranno si' che continui la tendenza ad adottare
PostgreSQL iniziata con la versione precedente. La versione 8.0 e' stata
scaricata circa un milione di volte nei primi sette mesi, in raffronto a
circa 300.000 download in un periodo simile per la versione 7.4.

"Gli utenti di database stanno pensando che il progetto proceda velocemente"
afferma Lance Obermeyer, Direttore di Produzione alla Pervasive Software,
uno degli sponsor commerciali di PostgreSQL. "Dato il crescente interesse
verso le infrastrutture software a sorgente aperto, ci aspettiamo che
PostgreSQL raccolga sempre piu' consensi."

Nuove caratteristiche avanzate del database
-------------------------------------------

Ruoli: PostgreSQL ora supporta i ruoli, che semplificano la gestione di
grandi gruppi di utenti con complessi intrecci di diritti sui database.

Parametri IN/OUT: le funzioni di PostgreSQL adesso supportano parametri
di tipo IN, OUT e INOUT, il che migliora notevolmente il supporto per
la business logic di applicazioni J2EE e .NET.

Commit a due fasi (Two-phase commit, 2PC): richiesta da tempo per
applicazioni distribuite su WAN e per data center eterogenei,
questa caratteristica rende possibili le transazioni ACID tra
server separati da grandi distanze.

Migliorie nelle prestazioni
---------------------------

Miglioramento nelle prestazioni di sistemi multiprocessore: il
gestore dei buffer della 8.1 e' stato migliorato per scalare
in maniera quasi lineare all'aumentare dei processori, il che
porta ad un aumento significativo delle prestazioni in sistemi 
con CPU a 8 vie, 16 vie, dual core e multicore.

Bitmap scan: gli indici vengono convertiti in mappe di bit in
memoria quando appropriato, il che si traduce in un aumento
di velocita' fino a venti volte superiore durante le ricerche
tramite indice su query complesse che coinvolgono tabelle molto
popolate. Questo semplifica anche la gestione del database,
riducendo di fatto la necessita' per indici su piu' colonne.

Partizionamento delle tabelle: il query planner adesso e' in grado
di evitare la scansione completa su intere sezioni di una tabella molto
popolata utilizzando una tecnica conosciuta come Esclusione delle
Restrizioni (Constraint Exclusion). Simile al Partizionamento delle
Tabelle che si ritrova su altri database, questa caratteristica
migliora tanto le prestazioni quanto la gestione dei dati su tabelle
delle dimensioni di piu' gigabyte.

Lock condiviso sulle righe: il "lock piu' fine di quello sulla riga"
di PostgreSQL adesso supporta livelli di concorrenza ancora piu'
elevati con l'aggiunta di lock sulle righe condivisi per le chiavi
esterne. I lock condivisi miglioreranno le prestazioni per gli
inserimenti e gli aggiornamenti per molte applicazioni on-line
ad alto volume transazionale.

"Il quadro generale delle prestazioni di PostgreSQL mostra un
notevole aumento delle prestazioni sui nostri server di produzione
basati su biprocessori Opteron", afferma Merlin Moncure,
amministratore di database presso la Reliable Computer Solutions.
"Piu' in dettaglio, noto una riduzione del 20% circa per
il tempo di esecuzione di query semplici, piu' un 20% di
riduzione del carico della CPU, per un miglioramento notevole
del 20-40% sul carico generale delle macchine."

Ci sono piu' di 120 migliorie, alcune delle quali sono dettagliate
nel nostro comunicato stampa per la 8.1. <link here>

Contatti per ulteriori informazioni:
        In italiano
                Stefano Reksten
                +39-347-4745979
                sreksten@sdb.it

        O in inglese:
                Josh Berkus
                PostgreSQL Project
                +1-415-752-2500
                josh@postgresql.org

Su PostgreSQL
-------------

PostgreSQL e' il risultato del lavoro di squadra di centinaia di
sviluppatori, basato su un processo di sviluppo ventennale iniziato
all'Universita' della California a Berkeley. Grazie al suo
supporto ad un insieme di caratteristiche pensato per le imprese che
comprende transazioni, funzioni, trigger e sottoquery, PostgreSQL
oggi viene usato dalle imprese commerciali piu' esigenti e dagli
uffici pubblici. PostgreSQL e' distribuito con una licenza BSD, che
ne permette un uso e una distribuzione liberi da compensi, per
applicazioni commerciali e non.

