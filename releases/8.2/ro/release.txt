5 DECEMBRIE 2006, Washington DC (LISA Conference) : PostgreSQL Global Development 
Group anunta lansarea PostgreSQL versiunea 8.2 . Aceasta este a 14-a lansare publica 
a sistemului de gestiune a bazelor de date obiectual-relationale PostgreSQL si 
aduce facilitati noi, maturitate si performante sporite, precum si posibilitati
de administrare comparabile cu cele ale sistemelor de baze de date comerciale 
consacrate. Se asteapta ca versiunea 8.2 sa aduca multe migrari catre PostgreSQL.

"Aceasta noua versiune cuprinde imbunatatiri la nivelul aproape fiecarei comenzi sau 
facilitati a bazei de date," a spus Bruce Momjian, membru al nucleului de dezvoltatori 
PostgreSQL si arhitect de baze de date la EnterpriseDB. "Au fost adaugate elemente de
sintaxa extinse si compatibile cu alte sisteme, precum si noi interfete care permit 
noilor administratori de baze de date sa foloseasca din plin facilitatile avansate 
ale PostgreSQL."

"Unisys este incintat sa observe progresul semnificativ al PostgreSQL in ceea ce 
priveste scalabilitatea si performantele pe sisteme multi-procesor," a declarat 
Ali Shadman, vice-presedinte si manager general la Unisys, Open Source Solutions, 
Systems and Technology. "Noua versiune 8.2 continua maturizarea PostgreSQL 
intr-un sistem de gestiune a bazelor de date perfect capabil de a sustine adoptarea 
de catre organizatii mari de tip enterprise."

Dintre noile unelte si facilitati, menite sa faca gestionarea bazelor de date si 
dezvoltarea mai usoare, cele mai importante sunt urmatoarele:

Imbunatatirea Performantelor: versiunea 8.2 inregistreaza performante cu 20% mai bune 
in cadrul sistemelor de test de tip OLTP (online transaction processing). Utilizatorii 
pot beneficia de performante chiar mai bune pentru aplicatiile de tip data warehousing.
Schimbarile consta in : sortare mai rapida (atit in memorie, cit si pe disc), 
scalabilitate mai buna multi-procesor, planificarea mai eficienta in cazul datelor 
partitionate, outer join-uri cu mult accelerate si incarcarea mai rapida a datelor 
in maniera bulk .

Baze de date Warm Standby:  prin extinderea facilitatii Point in Time Recovery
(introdusa de versiunea 8.0), administratorii pot acum sa creeze cu usurinta o 
baza de date duplicat gata de a fi folosita imediat in cazul in care se 
intimpla ceva cu baza de date normala .

Construirea Online a Indecsilor:  construirea indecsilor poate acum sa aiba loc 
concomitent cu scrierea in tabele de catre aplicatii. Astfel, se evita 
blocarea tabelelor in timpul crearii de noi indecsi.

Facilitati SQL:2003 :  PostgreSQL, bine cunoscut pentru conformitatea cu 
standardele, a implementat mai multe facilitati introduse de standardul ANSI
SQL:2003, si anume: functii agregat statistice, expresii VALUE de tip 
multi-rand, UPDATE RETURNING si agregate pe mai multe coloane.

PostgreSQL 8.2 ofera o serie de facilitati avansate, inaintea altor sisteme 
de gestiune a bazelor de date :

Generalized Inverted Indexes: suport pentru o modalitate mai scalabila si 
programabila de indexare pentru date semi-structurate si text.

DTrace:  PostgreSQL este compatibil acum cu Solaris DTrace si alte unelte
avansate de analiza folosind Generic Monitoring Framework.

"Bazele noastre de date pentru data warehousing contin tabele cu miliarde de
inregistrari insumind terabytes de date. De aceea facilitatile de construire 
online a indecsilor si de hot-standby sunt cruciale pentru noi," a spus Theo 
Schlossnagle, cu functia de Principal la OmniTI Computer Consulting. "De 
asemenea ne bucuram de faptul ca PostgreSQL este acum compatibil cu DTrace. 
Aceasta inseamna ca analizele noastre sistematice asupra sistemelor vor 
incorpora de acum si informatii specifice bazei de date, rezultatele fiind 
mult mai precise."

Versiunea 8.2 aduce numeroase alte facilitati si imbunatatiri care vor ajuta 
administratorii de baze de date sa fie mai productivi. Pentru detalii 
puteti consulta http://www.postgresql.org/about/press/presskit82.html.en 
PostgreSQL poate fi downloadat de aici: http://www.postgresql.org/download 

DESPRE POSTGRESQL: PostgreSQL este rezultatul muncii colective a sute de 
dezvoltatori, vreme de aproximativ douazeci si unu de ani, avindu-si originea 
la University of California din Berkeley. Datorita faptului ca suporta de mult 
timp un set de facilitati avansate incluzind tranzactii, functii stocate, 
triggere si subcereri, PostgreSQL este utilizat de numeroase companii si 
agentii guvernamentale cu cerinte inalte. PostgreSQL este distribuit sub
licenta BSD, ceea ce permite utilizarea si distribuirea sa gratuita atit
pentru aplicatii comerciale cit si necomerciale.


