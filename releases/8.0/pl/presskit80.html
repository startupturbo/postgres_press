<!-- BEGIN page_title_block -->
PostgreSQL 8.0 - informacje dla prasy
<!-- END page_title_block -->

<h1>PostgreSQL 8.0 - informacje dla prasy</h1>

<p>Nowy Jork, NY: 19 stycznia 2004 - Grupa PostgreSQL Global Development
wydała wersję 8.0 obiektowo-relacyjnego systemu zarządzania bazą danych
PostgreSQL wzmacniając swoją pozycję jako najbardziej zaawansowana baza
danych open source na świecie. To wydanie zawiera rozwiązania wcześniej
dostępne tylko w najdroższych komercyjnych systemach baz danych, co powinno
zaowocować szerszym przyjęciem PostgreSQL-a zarówno wśród użytkowników jak
również producentów i dystrybutorów oprogramowania.</p>

<p>Poza znacznymi ulepszeniami w skalowalności, rozwiązaniach i wydajności,
PostgreSQL 8.0 demonstruje niezrównaną szybkość rozwoju w modelu open source.
Ponad tuzin przedsiębiorstw, włączając w to Red Hat, Fujitsu, Afilias, Software
Research Associates, Inc., 2nd Quadrant i Command Prompt Inc. jak również setki
niezależnych programistów przyczyniło się do wprowadzenia większej liczby
znaczących ulepszeń i nowych rozwiązań niż w którejkolwiek z wersji
poprzedzających 8.0.</p>

<p>&bdquo;Jesteśmy pewni iż te przemysłowe rozwiązania przyciągną wielką liczbę nowych
użytkowników PostgreSQL-a.&rdquo;, powiedział pan Takayuki Nakazawa, dyrektor oddziału
Baz Danych OSS w Grupie Software'owej Fujitsu. &bdquo;Fujitsu jest dumna ze sponsorowania
ulepszeń w PostgreSQL-u jak również ze swojej współpracy ze społecznością
PostgreSQL-a. Chcemy pomóc sprawić by PostgreSQL-a stał się wiodącym Systemem
Zarządzania Bazą Danych.&rdquo;</p>

<p>Nowe rozwiązania to między innymi:</p>

<ul>
<li><b>Natywne wsparcie dla Windows</b>: PostgreSQL działa teraz natywnie
z systemem Windows i nie wymaga już warstwy emulacyjnej. Daje to znaczącą
poprawę wydajności w stosunku do poprzednich wersji oraz oferuje przekonywującą
alternatywę dla komercyjnego oprogramowania bazodanowego zarówno dla niezależnych
producentów oprogramowania, użytkowników korporacyjnych jak i samodzielnych
programistów Windows.</li>
<li><b>Punkty powrotu (Savepoints)</b>: To rozwiązanie wzięte ze standardu
SQL pozwala bazie danych na cofnięcie pewnych fragmentów transakcji bez
przerywania całej operacji. Daje to wiele możliwości programistom aplikacji
biznesowych którzy potrzebują skomplikowanych transakcji z obsługą błędów.</li>
<li><b>Naprawa do punktu w czasie (Point in Time Recovery)</b>: To rozwiązanie
pozwala na pełne odtworzenie danych z automatycznie i stale archiwizowanych
logów transakcji. Daje to długo oczekiwaną alternatywę dla wykonywania godzinnych
bądź dziennych kopii zapasowych systemów z krytycznymi danymi przechowywanymi
w PostgreSQL-u.</li>
<li><b>Przestrzenie tablic (Tablespaces)</b>: Kluczowe dla administratorów
wielogigabajtowych systemów przechowywania danych, przestrzenie tablic pozwalają
na umieszczenie obszernych tablic i indeksów na osobnych dyskach bądź macierzach,
poprawiając w ten sposób wydajność zapytań.</li>
<li><b>Ulepszone I/O i pamięć</b>:
Wykorzystanie dysku i pamięci zostało zoptymalizowane dzięki użyciu algorytmu
Adaptive Replacement Cache, nowego systemu zapisu w tle (background writer) oraz
nowego rozwiązania polegającego na opóźnianiu operacji czyszczenia (vacuum delay).
Pozwoli to na skuteczniejsze przewidywanie obciążeń i stabilniejszą wydajność
podczas okresów szczytowego wykorzystania.</li>

</ul>

<p>Javier Soltero, główny architekt w Hyperic LLC, powiedział &bdquo;PostgreSQL
8.0 daje nam wysoki stopień współbieżności i przepustowości, wymagany przez
nasz system monitorujący HQ. Fakt iż PostgreSQL natywnie wspiera Windows
oznacza, że możemy dołączać PostgreSQL-a do naszego produktu i czerpać
korzyści z udowodnionej skalowalności i wydajności PostgreSQL-a, jak również
z jego licencji, która pozwala na dołączenie go do naszej dystrybucji bez
komercyjnych zobowiązań względem innych.&rdquo;</p>


<p>Poza wieloma nowymi rozwiązaniami zawartymi w tym wydaniu, PostgreSQL
w ciągu ostatniego roku zyskał również dzięki przyspieszonemu rozwojowi
tworzonych niezależnie dodatków i opcjonalnych składników.  Zarówno system
do replikacji Slony-I jak i narzędzie do utrzymywania i rozdzielania połączeń
pgPool są już wykorzystywane przez zespoły serwerów o wysokiej dostępności.
Dodano bądź znacznie rozwinięto proceduralne języki składowane, włączając
w to PL/Java, PL/PHP i PL/perl, natomiast dostarczyciele danych Npgsql
i PGsqlClient .NET zostały rozwinięte by służyć wielu nowym użytkowników
wersji dla Windows.</p>

<p>Aby uzyskać pełną listę z opisami nowych rozwiązań w wersji 8.0, proszę zajrzeć na naszą stronę z <a href="http://pgfoundry.org/about/press">informacjami dla prasy</a>.</p>

<p><b>O PostgreSQL-u</b>: PostgreSQL to kolektywna praca setek programistów,
opierająca się na prawie dwudziestu latach rozwoju, mającego swoje początki
na Uniwersytecie Kalifornii w Berkeley (UCB).  Wraz z długo wspieranymi
rozwiązaniami na poziomie przemysłowym włączając w to transakcje, funkcje,
triggery i podzapytania, PostgreSQL używany jest dziś przez wiele najbardziej
wymagających biznesowych i rządowych agencji. PostgreSQL jest rozpowszechniany
na licencji BSD, która pozwala na używanie i dystrybucję bez opłat zarówno dla
komercyjnych i niekomercyjnych zastosowań.</p>

<p>By dowiedzieć się więcej o PostgreSQL-u bądź go ściągnąć, odwiedź: <a href="http://www.postgresql.org/">http://www.postgresql.org/</a> (po angielsku)</p>

<h2>Inne nowości w tej wersji</h2>

<p>Poza rozwiązaniami podanymi powyżej, wprowadzono wiele innych
rozwiązań i poprawek które będą bardzo interesujące dla aktualnych
użytkowników PostgreSQL-a.</p>

<ul>
<li><b>Funkcje</b>: PostgreSQL pozwala teraz na wygodne wprowadzanie
funkcji dzięki cytowaniu za pomocą znaków dolara, pozwalając tym samym
na uniknięcie problemów związanych z zagnieżdżonymi znakami cytowania.
Ponadto dzięki punktom powrotu (Savepoints), funkcje PL/pgSQL korzystając
z mechanizmu <code>EXCEPTION</code> mają ograniczoną możliwość obsługi błędów.</li>
<li><b>Projektowanie bazy danych</b>: Administratorzy bazy danych mogą
teraz zmieniać typ danych w kolumnach za pomocą <code>ALTER TABLE</code>.
Deklaracja kolumn ze złożonymi typami danych jest teraz obsługiwana zgodnie
ze standardem SQL. Wszelkie obiekty bazy danych pozwalają na wykonanie
<code>CHANGE OWNER</code>.</li>
<li><b>Import/Eksport danych</b>: Polecenie <code>COPY</code> obsługuje
teraz bardzo popularny format pliku z wartościami oddzielonymi przecinkami
(CSV), czyniąc tym samym import i eksport pomiędzy innymi programami łatwiejszym.</li>
<li><b>Ulepszenia optymalizatora</b>: Planer zapytań wykorzystuje teraz
indeksy kompatybilnych typów danych, znacznie zmniejszając potrzebę wymuszania
stałym wartościom konkretnych typów danych. Ta wersja zawiera również ulepszenia
w wykorzystaniu indeksów, lepszą optymizację wyrażeń typu OR, poprawione pobieranie
próbek dla <code>ANALYZE</code>, szybsze <code>TRUNCATE</code> i ulepszone
generowanie przygotowanych planów zapytań, jak również wiele pomniejszych poprawek
zbyt licznych by je tu wymieniać.</li>
<li><b>Logowanie</b>: Administratorzy mogą ustawić automatyczną rotację logów
PostgreSQL-a za pomocą parametrów w pliku postgresql.conf. Logowanie PostgreSQL-a
ma również znacznie elastyczniejszą konfigurację niż wcześniej, włączając w to
możliwość ustawienia przez administratora prefiksów linii, logowanie konkretnych
typów poleceń SQL oraz logowanie zerwań połączenia.</li>
<li><b>Kopia bezpieczeństwa</b>: Narzędzie do sporządzania kopii zapasowych pg_dump
zostało w znacznej mierze przepisane.  Ta wersja dodaje nowe możliwości, takie jak
czas rozpoczęcia i zatrzymania, równocześnie eliminując poprzednie problemy związane
z uprawnieniami i zależnościami w plikach kopii zapasowych.</li>
</ul>

<p>Oczywiście jest jeszcze wiele innych zmian i ulepszeń.  Pełna lista znajduje się w <a href="http://pgfoundry.org/docs/8.0/static/release.htm">Release Notes</a>.</p>

<h2>Pełne teksty cytatów.</h2>

<p>&bdquo;Fujitsu jest bardzo zadowolone z nowych rozwiązań w PostgreSQL-u 8.0.
Jesteśmy pewni iż te przemysłowe rozwiązania przyciągną wielką liczbę nowych
użytkowników PostgreSQL-a.&rdquo;, powiedział pan Takayuki Nakazawa, dyrektor
oddziału Baz Danych OSS w Grupie Software'owej Fujitsu. &bdquo;Fujitsu jest dumna
z sponsorowania ulepszeń w PostgreSQL-u jak również ze swojej współpracy
z społecznością PostgreSQL-a.  Chcemy pomóc sprawić by PostgreSQL-a stał
się wiodącym Systemem Zarządzania Bazą Danych.&rdquo;</p>

<p>Javier Soltero, główny architekt w Hyperic LLC, powiedział &bdquo;PostgreSQL
8.0 daje nam wysoki stopień współbieżności i przepustowości, wymagany
przez nasz system monitorujący HQ. Nasz zespół porównywał wieloplatformowe
komercyjne i open source'owe bazy danych i nie udało się znaleźć takiej,
która odpowiadałaby naszym wymaganiom. Fakt iż PostgreSQL natywnie wspiera
Windows oznacza, że możemy dołączać PostgreSQL-a do naszego produktu
i czerpać korzyści z udowodnionej skalowalności i wydajności PostgreSQL-a,
jak również z jego licencji, która pozwala na dołączenie go do naszej
dystrybucji bez komercyjnych zobowiązań względem innych. Grupa PostgreSQL
posiada zasłużoną reputację za jakość, która była dla nas oczywista od
pierwszej, wypróbowanej przez nas publicznej wersji beta 8.0&rdquo;</p>

<h2>Skąd ściągnąć wersję 8.0</h2>

<ul>
<li><a href="http://pgfoundry.org/download/mirrors-ftp">Lista mirrorów FTP</a></li>
<li><a href="http://pgfoundry.org/download/bittorrent">Bittorrent</a></li>
<li><a href="http://pgfoundry.org/projects/pginstaller/">Instalator wersji dla Windows</a> (dostępny również przez Bittorrenta)</li>
<li><a href="http://sourceforge.net/projects/pgsql/">SourceForge</a> (włącznie z instalatorem wersji dla Windows)</li>
</ul>

<h2>Kontakt dla uzyskania dalszych informacji</h2>

	<p>W języku polskim:<br>
		Dawid Kuroczko<br>
		+48-603-776391<br>
		<a href="mailto:pl%20at%20postgresql.org">pl at postgresql.org</a></p>


	<p>Lub po angielsku:<br>
		Josh Berkus<br>
		PostgreSQL Project<br>
		+1-415-752-2500<br>
		<a href="mailto:josh%20at%20postgresql.org">josh at postgresql.org</a></p>

<h2>Linki do innych zasobów PostgreSQL</h2>

<h3>Dokumentacja</h3>

<ul>
<li><a href="http://pgfoundry.org/docs">Oficjalna dokumentacja</a></li>
<li><a href="http://techdocs.postgresql.org/">TechDocs</a></li>
<li><a href="http://www.varlena.com/GeneralBits">General Bits</a></li>
</ul>

<h3>Sterowniki</h3>

<ul>
<li><a href="http://jdbc.postgresql.org/">JDBC</a></li>
<li><a href="http://gborg.postgresql.org/project/psqlodbc/projdisplay.php">ODBC</a></li>
<li><a href="http://gborg.postgresql.org/project/npgsql/projdisplay.php">.Net</a></li>
</ul>

<h3>Interfejsy graficzne (GUI)</h3>

<ul>
<li><a href="http://www.pgadmin.org/">pgAdminIII</a></li>
<li><a href="http://phppgadmin.sourceforge.net/">phpPgAdmin</a></li>
<li><a href="http://www.pgaccess.org/">pgAccess</a></li>
<li><a href="http://techdocs.postgresql.org/guides/GUITools">Lista innych GUI</a></li>
</ul>

<h3>Replikacja</h3>

<ul>
<li><a href="http://www.slony.info/">Slony-I</a></li>
<li><a href="http://pgfoundry.org/projects/pgpool/">pgPool</a></li>
<li><a href="http://www.erserver.com/">eRServer</a></li>
</ul>

<h3>Projekty pokrewne</h3>

<ul>
<li><a href="http://projects.postgresql.org/">pgFoundry</a></li>
<li><a href="http://gborg.postgresql.org/">GBorg</a></li>
</ul>

<h2>Informacje na temat cytowanych przedsiębiorstw</h2>

<p><b>O Fujitsu</b>: Fujitsu to wiodący dostawca ukierunkowanych
na użytkownika rozwiązań IT i komunikacyjnych na rynku międzynarodowym.
Technologie wyznaczające nowe kierunki, wysoce niezawodne platformy
obliczeniowe i komunikacyjne oraz rozsiane po świecie zespoły ekspertów
systemowych i specjalistów od usług plasują Fujitsu w unikalnej pozycji
do dostarczania spójnych rozwiązań, które otwierają nieskończone możliwości
dla zaspokojenia potrzeb klientów. Fujitsu Limited (TSE:6702), mająca główną
siedzibę w Tokio, zgłosiła skonsolidowany przychód 4700 miliardów jenów (45 miliardów
dolarów) za rok podatkowy kończący się 31 marca 2004.  Ogólne informacje
o Fujitsu dostępne są pod adresem: <a href="http://www.fujitsu.com/">http://www.fujitsu.com</a>.
Szczegóły inicjatywy Fujitsu Supported PostgreSQL (FSP) włączając w to dokumentację dostępne są na: <a href="http://fastware.com.au/postgresql.html">http://fastware.com.au//postgresql.html</a>. Zapytania prosimy kierować do Liama O'Duihira, Fujitsu Australia Software Technology, <a href="mailto:liamod%20at%20fast.fujitsu.com.au">liamod at fast.fujitsu.com.au</a>, telefon +61-2-9452-9068 (tylko w języku angielskim)</p>

<p><b>O Hyperic</b>: Hyperic LLC jest twórcą technologii
zorientowanym na rozwiązania do zarządzania komercyjnymi i Open
Source'owymi systemami IT. Jej flagowy produkt HQ ma na celu
dostarczenie alternatywy dla kosztownych, nieaktualnych systemów
zarządzania oferując otwartą, skalowalną, opartą o WWW platformę
która daje kompleksowe wsparcie dla wszystkich technologii
używanych dziś w IT. Aby uzyskać dalsze informacje, proszę
kontaktować się z <a href="mailto:press%20at%20hyperic.net">press at hyperic.net</a> (w języku angielskim bądź hiszpańskim)</p>

