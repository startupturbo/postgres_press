<!-- BEGIN page_title_block -->
PostgreSQL 8.0 Press Kit
<!-- END page_title_block -->

<h1>PostgreSQL 8.0 Press Kit</h1>

<p>NY, NY: 19 Gennaio 2005 - Il Gruppo di Sviluppo Globale di PostgreSQL ha rilasciato la versione 8.0 del sistema di gestione di basi dati relazionali e ad oggetti PostgreSQL, rinforzando la sua posizione di server di database open source pi&ugrave; avanzato al mondo. Questa versione include caratteristiche presenti, in precedenza, solamente sui server di database proprietari e molto costosi, e si prevede un sostanziale aumento nell'adozione di PostgreSQL sia da parte degli utenti che dei distributori di software.</p>

<p>Oltre a significative migliorie nella scalabilit&agrave;, nelle funzionalit&agrave; e nelle prestazioni, PostgreSQL 8.0 dimostra l'ineguagliabile velocit&agrave; di sviluppo caratteristica dell'Open Source. Pi&ugrave; di una dozzina di compagnie, comprendendo Red Hat, Fujitsu, Afilias, Software Research Associates, Inc., 2nd Quadrant, e Command Prompt, Inc., insieme a centinaia di sviluppatori indipendenti, hanno contribuito ad aggiungere importanti funzionalit&agrave; alla versione 8.0, pi&ugrave; di quante se ne siano viste in precedenti versioni.</p>

<p>"Crediamo che queste caratteristiche orientate alle imprese attrarranno un gran numero di nuovi utenti su PostgreSQL." ha affermato Takayuki Nakazawa, responsabile del gruppo di sviluppo di database open source per la Fujitsu. "Fujitsu &egrave; orgogliosa di sponsorizzare i contributi allo sviluppo di PostgreSQL e di lavorare con la sua comunit&agrave;. Il nostro scopo &egrave; rendere PostgreSQL il Server di Database di riferimento."</p>

<p>Queste nuove caratteristiche comprendono:</p>

<ul>
<li><b>Supporto nativo per Windows</b>: PostgreSQL adesso funziona nativamente sotto sistemi Windows e non ha pi&ugrave; bisogno di uno strato di emulazione software. Questo fornisce prestazioni molto migliori rispetto a versioni precedenti, ed offre una valida alternativa ai database proprietari per fornitori di software indipendenti, utenti aziendali e singoli sviluppatori sotto Windows.</li>
<li><b>Punti di salvataggio (Savepoints)</b>: questa caratteristica che fa parte dello standard SQL permette l'annullamento di singole parti di una transazione senza dover interrompere l'intera operazione. &Egrave; di beneficio agli sviluppatori di applicazioni business che possono aver bisogno di transazioni complesse con possibilit&agrave; di recupero dagli errori.</li>
<li><b>Ripristino da un punto nel tempo (Point in time recovery)</b>: questa caratteristica permette il completo recupero dei dati a partire dagli archivi delle transazioni, che vengono scritti ed archiviati automaticamente e continuamente. Fornisce una alternativa attesa da lungo tempo alle copie di sicurezza giornaliere od orarie, per servizi ad alta criticit&agrave; dei dati basati su PostgreSQL.</li>
<li><b>Spazi di tabella (Tablespaces)</b>: fondamentali per l'amministrazione di sistemi per l'immagazzinamento di dati delle dimensioni di svariati gigabyte, i tablespace permettono la memorizzazione di tabelle ed indici su dischi dedicati o su insiemi di questi, migliorando i tempi di esecuzione delle query.</li>
<li><b>Migliorie nell'utilizzo della memoria e dell'I/O</b>: l'utilizzo di queste risorse &egrave; stato ottimizzato grazie all'uso di algoritmi di Cache con rimpiazzo adattivo, al nuovo algoritmo di scrittura in background, ed alla nuova caratteristica di riutilizzo degli spazi ritardata (vacuum delay). Questo permetter&agrave; carichi pi&ugrave; prevedibili e sostanzialmente in prestazioni migliori durante i picchi di massimo utilizzo.</li>
</ul>

<p>Javier Soltero, Architetto Capo alla Hyperic LLC ha affermato: "PostgreSQL 8.0 ci fornisce un alto grado di concorrenza e risultati restituiti velocemente, cose entrambi richieste dal nostro prodotto di controllo HQ. Il fatto di avere PostgreSQL nativo sotto Windows significa che adesso possiamo includerlo nel nostro prodotto e beneficiare sia della sua scalabilit&agrave; che delle sue prestazioni, cos&igrave; come della sua licenza, che ci permette di includerlo nelle nostre distribuzioni senza alcun obbligo commerciale."</p>

<p>In aggiunta alle molte caratteristiche che lo accompagnano, PostgreSQL &egrave; stato migliorato anche dall'accelerato sviluppo di aggiunte e componenti opzionali lungo tutto il corso dell'anno scorso. Lo strumento per la replicazione Slony-I e l'utilit&agrave; di pooling/brokering di connessioni pgPool vengono gi&agrave; usate per insiemi di server ad alta disponibilit&agrave;. Diversi linguaggi per la scrittura di stored procedure sono stati aggiunti o migliorati, e tra questi PL/Java, PL/PHP e PL/Perl, mentre i data provider per .NET Npgsql e PgsqlClient sono stati migliorati per supportare i molti nuovi utenti sotto Windows.</p>

<p>Per una lista completa ed una descrizione delle molte nuove caratteristiche della versione 8.0, leggete la nostra <a href="/about/press">pagina dei comunicati stampa</a>.</p>

<p><b>Su PostgreSQL</b>: PostgreSQL &egrave; il risultato del lavoro complessivo di centinaia di sviluppatori, che si &egrave; protratto per quasi venti anni, cominciando all'Universit&agrave; della California a Berkeley. Grazie alla presenza di caratteristiche di livello enterprise, supportate gi&agrave; da molto tempo, tra le quali transazioni, funzioni, trigger, subquery, PostgreSQL &egrave; usato oggi da imprese che richiedono infrastrutture efficienti ed agenzie governative. PostgreSQL &egrave; distribuito sotto licenza BSD, che ne permette l'uso e la distribuzione gratuita per applicazioni commerciali e non.</p>

<p>Per saperne di pi&ugrave; su PostgreSQL o per scaricarlo, visitate: <a href="http://www.postgresql.org/">http://www.postgresql.org/</a></p>

<h2>Caratteristiche aggiunte in questa versione</h2>

<p>Oltre alle numerose caratteristiche sopra menzionate, sono presenti numerose altre funzionalit&agrave; e migliorie che interesseranno molto agli utenti di PostgreSQL.</p>

<ul>
<li><b>Funzioni</b>: le funzioni di PostgreSQL ora supportano il $dollar-quoting che permette agli utenti di evitare i pasticciatissimi apici annidati. Inoltre, a beneficio dei punti di salvataggio (Savepoint), le funzioni di PostgreSQL hanno un piccolo supporto per la gestione delle eccezioni grazie alla clausola <code>EXCEPTION</code>.</li>
<li><b>Modellazione del Database</b>: gli amministratori di database possono cambiare al volo il tipo di dati delle colonne in un altro utilizzando <code>ALTER TABLE</code>. La dichiarazione di colonne con tipo di dato composto, come da standard SQL, &egrave; supportata. Tutti gli oggetti del database possono, con <code>CHANGE OWNER</code>, cambiare il proprietario.</li>
<li><b>Importazione/esportazione dei dati</b>: Il comando <code>COPY</code> supporta il formato molto diffuso dei dati separati da virgola (CSV, Comma Separated Values), semplificando l'importazione da (o l'esportazione verso) altri prodotti software.</li>
<li><b>Migliorie nell'Ottimizzatore</b>: Il query planner e l'esecuzione della query faranno ora uso di indici per i tipi di dati compatibili, riducendo in maniera sostanziale la necessit&agrave; dell'operazione di casting per le costanti. Questa versione inoltre ha ulteriormente migliorato l'utilizzo degli indici, ottimizzato le clausole <code>OR</code>, migliorato il campionamento per <code>ANALYZE</code>, velocizzato la <code>TRUNCATE</code>, e migliorato la creazione dei piani di accesso (query plan), senza contare un numero troppo grande di piccole migliorie per poterle elencare tutte.</li>
<li><b>Logging</b>: gli amministratori possono configurare la rotazione dei file di log tramite il file postgresql.conf. Il file di log &egrave; molto pi&ugrave; configurabile di prima, grazie a prefissi personalizzabili dall'amministratore, alla possibilit&agrave; di scrivere sul log determinati tipi di query, e alla annotazione delle disconnessioni.</li>
<li><b>Backup</b>: l'utilit&agrave; per il backup di PostgreSQL, pg_dump, &egrave; stata estensivamente riscritta. Questa versione aggiunge alcune nuove caratteristiche come la possibilit&agrave; di specificare i tempi di inizio e fine, nel contempo eliminando i problemi di permessi e dipendenze nei file di backup.</li>
</ul>

<p>Naturalmente ci sono molti altri cambi e molte altre migliorie. Leggete le <a href="/docs/8.0/static/release.htm">Note di Rilascio</a> per una lista completa.</p>

<h2>Testo completo delle citazioni</h2>

<p>"Fujitsu &egrave; molto compiaciuta dalle nuove caratteristiche di PostgreSQL 8.0. Crediamo che queste caratteristiche orientate alle imprese attrarranno un gran numero di nuovi utenti su PostgreSQL." ha affermato Takayuki Nakazawa, responsabile del gruppo di sviluppo di database open source per la Fujitsu. "Fujitsu &egrave; orgogliosa di sponsorizzare i contributi allo sviluppo di PostgreSQL e di lavorare con la sua comunit&agrave;. Il nostro scopo &egrave; rendere PostgreSQL il Server di Database di riferimento."</p>

<p>Javier Soltero, Architetto Capo alla Hyperic LLC ha affermato: "PostgreSQL 8.0 ci fornisce un alto grado di concorrenza e risultati restituiti velocemente, cose entrambi richieste dal nostro prodotto di controllo HQ. La nostra squadra ha valutato database commerciali multipiattaforma e database open source scritti in Java e non &egrave; riuscita a trovarne uno che soddisfasse le nostre necessit&agrave;. Il fatto di avere PostgreSQL nativo sotto Windows significa che adesso possiamo includerlo nel nostro prodotto e beneficiare sia della sua scalabilit&agrave; che delle sue prestazioni, cos&igrave; come della sua licenza, che ci permette di includerlo nelle nostre distribuzioni senza alcun obbligo commerciale. Il gruppo di PostgreSQL ha una fama ben meritata per la qualit&agrave;, che ci &egrave; del resto risultata evidente fin dalla prima beta della 8.0 che abbiamo visto."</p>

<h2>Dove scaricare la 8.0</h2>

<ul>
<li><a href="/download/mirrors-ftp">Elenco di Mirror FTP</a></li>
<li><a href="/download/bittorrent">Bittorrent</a></li>
<li><a href="http://pgfoundry.org/projects/pginstaller/">Windows Installer</a> (scaricabile anche da Bittorrent)</li>
<li><a href="http://sourceforge.net/projects/pgsql/">SourceForge</a> (comprende il Windows Installer)</li>
</ul>

<h2>Contatti per ulteriori informazioni</h2>

	<p>In italiano:</p>
		Stefano Reksten<br />
		Italian language contact<br />
		<a href="mailto:it@postgresql.org">it at postgresql.org</a></p>

	<p>Or in English:<br />
		Josh Berkus<br />
		PostgreSQL Project<br />
		+1-415-752-2500<br />
		<a href="mailto:josh at postgresql.org">josh at postgresql.org</a></p>

<h2>Collegamenti ad altre risorse su PostgreSQL</h2>

<h3>Documentazione</h3>

<ul>
<li><a href="/docs">Documentazione ufficiale</a></li>
<li><a href="http://techdocs.postgresql.org">Documentazione tecnica</a></li>
<li><a href="http://www.varlena.com/GeneralBits">Informazioni generali</a></li>
</ul>

<h3>Driver</h3>

<ul>
<li><a href="http://jdbc.postgresql.org/">JDBC</a></li>
<li><a href="http://gborg.postgresql.org/project/psqlodbc/projdisplay.php">ODBC</a></li>
<li><a href="http://gborg.postgresql.org/project/npgsql/projdisplay.php">.Net</a></li>
</ul>

<h3>Interfacce grafiche</h3>

<ul>
<li><a href="http://www.pgadmin.org/">pgAdminIII</a></li>
<li><a href="http://phppgadmin.sourceforge.net/">phpPgAdmin</a></li>
<li><a href="http://www.pgaccess.org/">pgAccess</a></li>
<li><a href="http://techdocs.postgresql.org/guides/GUITools">Lista di altre GUI</a></li>
</ul>

<h3>Replicazione</h3>

<ul>
<li><a href="http://www.slony.info/">Slony-I</a></li>
<li><a href="http://pgfoundry.org/projects/pgpool/">pgPool</a></li>
<li><a href="http://www.erserver.com/">eRServer</a></li>
</ul>

<h3>Progetti correlati</h3>

<ul>
<li><a href="http://projects.postgresql.org">pgFoundry</a></li>
<li><a href="http://gborg.postgresql.org">GBorg</a></li>
</ul>

<h2>Informazioni sulle compagnie citate</h2>

<p><b>Su Fujitsu</b>: Fujitsu &egrave; un fornitore leader di soluzioni per la comunicazione e la IT per il mercato globale. Tecnologie che segnano il passo, piattaforme per il computing e la comunicazione affidabili, ed un insieme di esperti in sistemi e servizi fornisce a Fujitsu la posizione per poter sviluppare soluzioni omnicomprensive che aprono la strada ad infinite possibilit&agrave; per il successo dei propri clienti. Con base a Tokyo, la Fujitsu Limited (TSE: 6702) ha avuto guadagni per 4.7 trilioni di yen (45 miliardi di dollari) per l'anno fiscale conclusosi il 31 marzo 2004. Informazioni generali su Fujitsu sono disponibili su: <a href="http://www.fujitsu.com">http://www.fujitsu.com</a>. I dettagli sull'Iniziativa di Supporto a PostgreSQL di Fujitsu (FSP), insieme ad un White Paper che discute tutto ci&ograve;, sono disponibili su: <a href="http://fastware.com.au/postgresql.html">http://fastware.com.au/postgresql.html</a>. Potete fare ulteriori domande a Liam O'Duibhir, Fujitsu Australia Software Technology, <a href="mailto:liamod at fast.fujitsu.com.au">liamod at fast.fujitsu.com.au</a>, telefono (61-2) 9452 9068 (solo in Inglese)</p>

<p><b>Su Hyperic</b>: Hyperic, LLC è un fornitore di tecnologie orientato alla fornitura di soluzioni per l'amministrazione dell'infrastruttura IT, sia essa Open Source o commerciale. Il suo prodotto di punta HQ mira a dare un'alternativa ai framework costosi o datati, fornendo una piattaforma aperta, scalabile e basata sul web, che fornisce supporto per tutte le tecnologie utilizzate oggi nell'informatica. Per ulteriori informazioni contattare <a href="mailto:press at hyperic.net">press at hyperic.net</a> (Inglese, Spagnolo)</p>
