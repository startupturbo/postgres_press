<!-- BEGIN page_title_block -->
PostgreSQL 8.0 Basın Bülteni
<!-- END page_title_block -->

<h1>PostgreSQL 8.0 Basın Bülteni</h1>

<p>19 Ocak 2005 - PostgreSQL Global Development Group nesne-ilişkisel veritabanı yönetim sistemi olan PostgreSQL'in, kendisini dünyanın en gelişmiş açık 
kaynak kodlu veritabanı sunucusu yapan 8.0 sürümünü duyurdu.  Bu sürüm ile birlikte, daha 
önceden çok pahalı ve özel mülkiyetteki veritabanı sistemlerinde olan özellikleri içermektedir 
ve bu sürümde PostgreSQL'in gerek kullanıcılar, gerekse yazılım satıcıları tarafından daha fazla benimsenmesi hedeflenmektedir.</p>

<p>Ölçeklenebilirlik, yeni özellikler ve başarım konusundaki belirgin gelişmelerin yanı sıra, PostgreSQL 8.0 açık kaynak kodlu yazılımların 
gelişim hızını da göstermektedir. Aralarında Red Hat, Fujitsu, Afilias, Software Research Associates, Inc., 2nd Quadrant ve Command Prompt Inc., 
gibi firmalarla beraber dünyanın dört bir yanından yüzlerce bireysel geliştirici, PostgreSQL 8.0'a daha önceki sürümlerden çok daha fazla katkı 
vermişlerdir.</p>

<p>Fujitsu'nun Yazılım Grubu'ndaki Açık Kaynak Kodlu Veritabanı'ın yöneticisi olan Takayuki Nakazawa, "Bu kurumsal özellikler PostgreSQL'in çok daha 
fazla kullanıcısı olmasını sağlayacaktır" dedi ve ekledi: " Fujitsu PostgreSQL'e sponsor olmaktan ve çalışmalarını PostgreSQL topluluğu ile 
paylaşmaktan dolayı gururludur. PostgreSQL'i lider Veritabanı Yönetim Sistemi yapmakta kararlıyız."</p>

<p>Yeni özellikler:</p>

<ul>
<li><b>Doğal Windows Desteği</b>: PostgreSQL artık Windows sistemlerde doğal olarak çalışıyor ve bir emülasyona gereksinim duymuyor. Bu özellik 
PostgreSQL'e eski sürümlere göre çok gelişmiş bir başarım (performans) artışı ve şirket kullanıcıları, bağımsız yazılım geliştiricileri ve bireysel 
Windows geliştiricileri için özel mülkiyetteki veritabanı sistemleri ile yarışabilecek bir 
alternatif olma özelliğini kazandırmıştır. </li>

<li><b>Savepoint</b>: Bu SQL standardı olan özellik, veritabanlarındaki transactionların hepsinin birden iptal edilmesi yerine belirli bölümlerinin 
geri alınabilmesine olanak sağlar. Bu özellik, hata kurtarma ile birlikte karmaşık transactionlara gereksinim duyan iş uygulaması geliştiricileri 
için çok yararlıdır.</li>

<li><b>Point in Time Recovery</b>: Bu özellik otomatik ve sürekli devam eden arşivlenmiş transaction kayıt dosyalarından tam veri kurtarmaya izin 
verir. Böylece verilerin çok önemli olduğu ortamlarda saatlik ya da günlük yedek alınmasına göre çok daha uzun soluklu bir alternatif 
sağlanmıştır.</li>

<li><b>Tablespace</b>: Tablespace'ler büyük tablo ve indexlerin ayrı ayrı disk/disk bölümü ya da disk kümelerine yerleşmelerine izin verir. Bu da 
sorgu başarımını arttırdığı gibi çok GB/TB veri tutan veri ambarı yöneticilerini rahatlatacaktır.</li>

<li><b>Geliştirilmiş bellek yönetimi ve I/O kontrolü</b>: Disk ve bellek kullanımı Adaptive Replacement Cache algoritması, arkaplan yazıcısı 
(background writer) ve yeni vacumm geciktirme özellikleri kullanılarak en uygun hale getirilmiştir.  Bu yeni özellik sayesinde sistem yükü önceden 
tahmin edilebilir olacaktır ve en yoğun kullanım zamanlarında daha da istikrarlı bir başarım sağlanacaktır.</li>

</ul>

<p>Hyperic LLC'nin şef mimarı olan Javier Soltero,  "PostgreSQL 8.0 bize  HQ izleme ürünü için gereksinim duyduğumuz süreklilik ve üretim imkanını 
sunmaktadır. PostgreSQL 8.0'ın Windows üzerinde doğal olarak çalışması, PostgreSQL'i ürünümüz ile paketleyebilmemize imkan veriyor. Ayrıca, 
kanıtlanmış ölçeklenebilirliği ile başarımından faydalanabileceğimiz ve de ticari sınırlamalardan uzak olarak dağıtımımızın içine ücretsiz olarak 
yerleştirmemize izin veren lisansı ile de tüm özelliklerinden tam olarak yararlanmamıza olanak vereceği anlamına geliyor."</p>

<p>Bu sürüm ile birlikte gelen diğer birçok özelliğin yanı sıra, PostgreSQL'in özellikleri, geçen yıl içinde seçimsel bileşenler ve ek özelliklerin 
ivmelenmiş geliştirilme hızı ile çok artmıştır. Slony-I replikasyon aracı ve pgPool bağlantı pooling/brokering yazılımı şu anda yüksek-bulunurluk 
gerektiren bir çok sunucuda halihazırda kullanılmaktadır. PL/Java, PL/PHP, Pl/Perl, Npgsql ve PgSQLClient gibi çeşitli stored procedure dilleri 
eklenmiş ya da büyük oranda geliştirilmiştir. .NET data providerları 
birçok yeni Windows kullanıcısını desteklemek için geliştirilmiştir.</p>

<p>PostgreSQL 8.0'da gelen yeni özelliklerin tam listesi ve tanımları 
için lütfen <a href="http://www.PostgreSQL.org/about/press">basın sayfamızı</a> ziyaret ediniz.</p>

<p><b>PostgreSQL hakkında</b>: PostgreSQL, yüzlerce geliştiricinin California'daki Berkeley Üniversitesi'nde başlayan ve 20 yıla yakın bir süredir 
devam eden ortak bir çalışmanın ürünüdür. Transactionlar, fonksiyonlar, triggerlar (tetikleyici) ve subquery gibi enterprise seviyedeki özellikleri 
çok uzun zamandan beri PostgreSQL'in içinde bulunmaktadır. PostgreSQL bugün bir çok kamu kurumu ve özel kurum tarafından kullanılmaktadır. 
PostgreSQL, kaynak kodun ticari ve ticari olmayan uygulamalar için kullanımına ve dağıtımına ücretsiz olarak izin veren BSD lisansı ile 
dağıtılmaktadır.</p>

<p>PostgreSQL hakkında daha fazla bilgi bulmak ya da PostgreSQL'i indirmek için lütfen:</p>

<a href="http://www.postgresql.org/">http://www5.tr.PostgreSQL.org </a></p>

<p>adresini ya da ana sayfamız olan</p>

<p><a href="http://www.postgresql.org/">http://www.postgresql.org/</a></p>

<p>adresini ziyaret ediniz.</p>


<h2>Bu sürümdeki diğer özellikler</h2>

<p>Daha önce belirtilen yeni ana özelliklerin yanı sıra, mevcut PostgreSQL kullanıcılarının da ilgisini çekecek bazı yeni özellikler ve geliştirmeler 
mevcuttur. </p>

<ul>
<li><b>Fonksiyonlar</b>: PostgreSQL fonksiyonları artık  here-docs-style dollar-quoting desteklemektedir. Bu özellik, kullanıcıların karmaşık ve 
içiçe tırnaklardan kaçınmalarına yardımcı olmaktadır. Ayrıca, yeni Savepoint özelliğinin bir yararı olarak, PL/pgSQL fonksiyonları 
<code>EXCEPTION</code> tümceciği kullanarak sınırlı exception-handling yeteneğine sahiptir.</li>

<li><b>Veritabanı tasarımı</b>: Veritabanı yöneticileri artık <code>ALTER TABLE</code> kullanarak kolonların veri tiplerini değiştirebilmektedirler. 
Karma (composite) veri tipleri ile kolonların belirtilmesi SQL standartları çerçevesinde desteklenmektedir. Tüm veritabanı nesneleri </code>CHANGE 
OWNER</code> desteklemektedir.</li>

<li><b>Veri aktarma</b>: <code>COPY</code> komutu artık çok yaygın olan CSV (Comma separated value) biçimini desteklemektedir. Bu da veri aktarma 
işlemlerini daha kolay hale getirmektedir.</li>
<li><b>Optimizer geliştirmesi</b>: Sorgu planlayıcısı ve çalıştırıcısı artık uyumlu veri tipleri için index kullanacaktır; böylece açıktan sabit 
verilerin cast edilme gereksinimi çok büyük oranda azalacaktır. Bu sürüm aynı zamanda gelişmiş index kullanımı, OR tümceciklerinin daha iyi 
optimizasyonu, <code>ANALYZE</code> için gelişmiş örnekleme, daha hızlı <code>TRUNCATE</code> ve prepared sorguların daha iyi oluşturulmasını ve 
burada belirtilmeyecek bir çok küçük geliştirmeler ile birlikte gelmektedir.</li>

<li><b>Kayıt (log) tutma</b>: Yöneticiler artık postgresql.conf dosyası içindeki bir ayar ile PostgreSQL kayıtlarının otomatik olarak rotasyonunu 
sağlayabilirler. PostgreSQL kayıt tutulması daha önce olmadığı kadar yapılandırılabilir olmuştur: Yönetici tarafından biçimlendirilebilir satır 
önekleri, belirli tipteki SQL ifadelerinin kaydedilmesi ve kesilen bağlantıların kaydedilmesi gibi.</li>
<li><b>Yedekleme</b>:PostgreSQL'in taşınabilir yedekleme aracı pg_dump kapsamlı bir şekilde yeniden yazılmıştır. Bu sürüm başlama ve bitiş 
zamanlarının ayarlanabilmesi ve yedek dosyalarındaki bağımlılık konularının çözülmesi gibi yeni yetenekleri de barındırmaktadır.</li>
</ul>
<p>Tabii ki, daha da fazla gelişme ve değişiklik bulunmaktadır. Tam liste için <a href="/docs/8.0/static/release.htm">sürüm notlarına</a> 
gözatabilirsiniz.

<h2>Alıntıların tam metni</h2>

<p>"Fujitsu, PostgreSQL 8.0 ile gelen yeni özelliklerden çok memnun. Bu kurumsal özellikler PostgreSQL'in çok daha fazla kullanıcısı olmasını 
sağlayacaktır" dedi ve ekledi: Fujitsu PostgreSQL'e sponsor olmaktan ve çalışmalarının PostgreSQL topluluğu ile paylaşmaktan dolayı gururludur. 
PostgreSQL'i lider Veritabanı Yönetim Sistemi yapmakta kararlıyız."</p>

<p>Hyperic LLC'nin şef mimarı olan Javier Soltero,  "PostgreSQL 8.0 bize  HQ izleme ürünü için gereksinim duyduğumuz süreklilik ve üretim imkanını 
sunmaktadır. Takımımız çoklu-platformda çalışan özel mülkiyetteki veritabanı sistemlerini ve 
açık kaynak kodlu Java veritabanlarını denedi hangisinin gereksinimlerimize yanıt 
verebileceğini bulamadı. PostgreSQL 8.0'ın Windows üzerinde doğal olarak çalışması, PostgreSQL'i ürünümüz ile paketleyebilmemize imkan veriyor. 
Ayrıca, kanıtlanmış ölçeklenebilirliği ile başarımından faydalanabileceğimiz ve de ticari sınırlamalardan uzak olarak dağıtımımızın içine ücretsiz 
olarak yerleştirmemize izin veren lisansı ile de tüm özelliklerinden tam olarak yararlanmamıza olanak vereceği anlamına geliyor.PostgreSQL grubu 
kalite konusunda, bizim için ilk 8.0 betasını gözden geçirdiğimizden beri ortada olan ve hakettiği bir üne sahip "</p>

<h2>PostgreSQL 8.0'ın indirilebileceği adresler:</h2>

<ul>
<li><a href="http://www.PostgreSQL.org/download/mirrors-ftp">FTP Yansılarının Listesi</a></li>
<li><a href="http://www.PostgreSQL.org/download/bittorrent">Bittorrent</a></li>
<li><a href="http://pgfoundry.org/projects/pginstaller/">Windows Kurulum Programı</a> (Bittorrent ile de indirilebilir)</li>
<li><a href="http://sourceforge.net/projects/pgsql/">SourceForge</a> (Windows Kurulum Programı dahil)</li>
</ul>

<h2>Daha fazla bilgi için lütfen bizimle bağlantı kurun</h2>
	     <p>Devrim GÜNDÜZ<br />
		PostgreSQL Türkiye<br />
		0.533.735.6202 - 0.312.428.1900<br />
		<a href="mailto:devrim@PostgreSQL.org">devrim at PostgreSQL.org</a></p>

<p>...ya da İngilizce için:
             <p>Josh Berkus<br />
                PostgreSQL Project<br />
		+1-415-752-2500<br />
		<a href="mailto:press@postgresql.org">press at postgresql.org</a></p>

<h2>Diğer PostgreSQL kaynaklarına bağlantı</h2>

<h3>Belgeler</h3>

<ul>
<li><a href="/docs">Resmi belgeler</a></li>
<li><a href="http://techdocs.postgresql.org">TechDocs</a></li>
<li><a href="http://www.varlena.com/GeneralBits">General Bits</a></li>
</ul>

<h3>Sürücüler</h3>

<ul>
<li><a href="http://jdbc.postgresql.org/">JDBC</a></li>
<li><a href="http://gborg.postgresql.org/project/psqlodbc/projdisplay.php">ODBC</a></li>
<li><a href="http://gborg.postgresql.org/project/npgsql/projdisplay.php">.NET</a></li>
<li><a href="http://search.cpan.org/~rudy/DBD-Pg-1.32/Pg.pm">Perl DBI</a></li>
</ul>

<h3>Grafiksel Kullanıcı Arabirimleri</h3>

<ul>
<li><a href="http://www.pgadmin.org/">pgAdminIII</a></li>
<li><a href="http://phppgadmin.sourceforge.net/">phpPgAdmin</a></li>
<li><a href="http://www.pgaccess.org/">pgAccess</a></li>
<li><a href="http://techdocs.postgresql.org/guides/GUITools">Diğer grafik arabirimlerin listesi</a></li>
</ul>

<h3>Replikasyon</h3>

<ul>
<li><a href="http://www.slony.info/">Slony-I</a></li>
<li><a href="http://pgfoundry.org/projects/pgpool/">pgPool</a></li>
<li><a href="http://www.erserver.com/">eRServer</a></li>
</ul>

<h3>İlgili Projeler</h3>

<ul>
<li><a href="http://projects.postgresql.org">pgFoundry</a></li>
<li><a href="http://gborg.postgresql.org">GBorg</a></li>
</ul>

<h2>Alıntı yapılmış şirketler hakkında bilgi</h2>

<p><b>Fujitsu Hakkında:</b>: Fujitsu, global pazarda iletişim ve bilişim sektöründe müşteri odaklı çözümler sunan lider bir firmadır.
Bünyesindeki, pace-setting teknolojileri, yüksek güvenilirlikte bilgisayar ve iletişim platformları ile ayrıca dünya çapında ender
rastlanan sistem ve sunucu uzmanı şirketler sayesinde, Fujitsu,  müşterilerininin başarısı için sonsuz sayıda kapsamlı çözümler
sunmaktadır.Merkezi Tokyo'da bulunan Fujitsu Limited (TSE: 6702), 31 Mart 2004'te biten mali yıldaki konsolide karlarının 4.7 trilyon yen (~62 
Milyar YTL).Fujitsu hakkındaki genel bilgiye, <a href="http://www.fujitsu.com">www.fujitsu.com</a> adresinden erişilebilir. White Paper tartışma 
belgesi de içeren Fujitsu Supported PostgreSQL (FSP) hakkında daha fazla ayrıntıya <a href="http://fastware.com.au/postgresql.html">FASTWare</a> 
sayfasından ulaşabilirsiniz. Lütfen direk sorularınızı Fujitsu Australia Software Technology'ye, <a href="mailto:liamod@fast.fujitsu.com.au">Liam 
O'Duibhir'e</a> ve telefonla iletin (61-2) 9452 9068 (Sadece İngilizce)

<p><b>Hyperic hakkında</b>: Hyperic, LLC açık kaynak kodlu ve ticari bilişim altyapısını yönetebilmek için çözümler sunmaya odaklanmış bir teknoloji 
sağlayıcısıdır. Şirketin amiral gemisi ürünü olan HQ, bugün bilişim sektöründe kullanılan günü geçmiş yönetim frameworkleri için, açık ve bu 
teknolojilere etraflı destek sağlayan ölçeklenebilir ve web tabanlı platformlar sunmaktadır. Daha fazla bilgi için, <a href="mailto:press at 
hyperic.net">press at hyperic.net</a> adresi ile bağlantı kurabilirsiniz (İngilizce, İspanyolca)</p>
