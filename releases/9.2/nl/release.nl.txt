-- 10 SEPTEMBER 2012: PostgreSQL Global Development Group brengt PostgreSQL 9.2, de nieuwste release van de koploper in open source databases. Sinds de beta release in mei hebben zowel ontwikkelaars en gebruikers het geprezen als een grote vooruitgang in performance, schaalbaarheid en flexibiliteit. Naar verwachting zullen velen op deze versie omschakelen.

"PostgreSQL 9.2 heeft JSON ondersteuning, covering indexes, verbeteringen in replicatie, prestatie en meer features. Wij wachten met spanning op deze release en maken het in Early Access beschikbaar zodra de PostgreSQL community het vrijgeeft" zegt Ines Sombra, Hoofd Data Ingenieur, EngineYard.

Verbeterde prestaties en schaalbaarheid

Verbeteringen in verticale schaalbaarheid maken PostgreSQL efficiënter in het gebruik van hardware van grotere servers. Door verbeteringen in lock-management, schrijf-efficiency, index-only toegang en andere low-level operaties verwerkt PostgreSQL grotere workloads; uitgedrukt in getallen:

* tot 350.000 lees-statements per seconde (meer dan 4X sneller)
* Index-only toegang voor datawarehouse queries (2-20X sneller)
* tot 14.000 schrijf-statements per seconde (5X sneller)
* tot 30% afname in CPU stroomverbruik

Door de nieuwe optie van Cascading Replication is onder PostgreSQL 9.2 de horizontale schaalbaarheid sterk toegenomen.

"NewsBlur, een social news reader, gebruikt Postgres voor opslag van miljoenen sites en registraties. Postres is al jaren solide en betrouwbaar", zegt Samuel Clay, oprichter van NewsBlur.com. "We zijn voortdurend op de allernieuwste versie (op dit moment 9.1 en zo snel mogelijk naar 9.2 - alleen al om cascading replication) en het is een plezier om te gebruiken, al vanaf 8.4."

Flexibiliteit ondersteuning voor ontwikkelaars

De flexibiliteit van PostgreSQL wordt weerspiegeld door de verscheidenheid van organisaties die het gebruiken: NASA, de FAA (de Amerikaanse luchtvaartautoriteit), de Chicago Mercantile Exchange, en Instagram gebruiken het in essentiële applicaties. Versie 9.2 vergroot deze flexibiliteit verder door ondersteuning van Range Types en JSON, waardoor ontwikkelaars PostgreSQL op een totaal nieuwe manier kunnen gebruiken.

Het nieuwe Range Type maakt betere rooster-, wetenschappelijke en financiële applicaties mogelijk. Geen van de andere grote SQL databases ondersteunt dit feature, waarmee intelligente verwerking van tijdsblokken en getalsbereiken mogelijk wordt.

In PostgreSQL 9.2 kunnen resultaten worden opgevraagd als JSON data types. In combinatie met de nieuwe PL/V8 Javascript en PL/Coffee database programmeer extensies en HStore key-value opslag, kan PostgreSQL gebruikt worden als "NoSQL" document database, maar met PostgreSQL's betrouwbaarheid, flexibiliteit en performance.

"JSON ondersteuning in PostgresSQL geeft een efficiënt mechanisme voor het maken en opslaan van documenten voor web API's. Wij gebruiken front-end libraries zoals jQuery om data op te vragen in tabel- en boom-structuur; en de nieuwe features maken het halen van data als JSON snel en gemakkelijk", zegt Taras Mitran, Senior Architekt, IVC Inc.

- Press Kit: http://www.postgresql.org/about/press/presskit92/nl
- Release Notes: http://www.postgresql.org/docs/9.2/static/release-9-2.html
- Downloads: http://www.postgresql.org/downloads

Voor meer informatie:
Gevik Babakhani
+31 6 2000 6265
nl@postgresql.org
http://postgresql.nl


Over PostgreSQL: PostgreSQL is de toonaangevende open source database, met een wereldwijde community van duizenden gebruikers en contributors, en tientallen bedrijven en organisaties.  Het 'PostgreSQL Project' berust op meer dan 25 jaar ervaring, beginnend op de Universiteit van California, Berkeley, en ontwikkelt zich tegenwoordig ongekend snel. PostgreSQL heeft niet alleen een volledige feature-set als de top proprietaire database systemen maar overtreft deze zelfs in geavanceerde features, extensibiliteit, veiligheid en stabiliteit. Leer meer over PostgreSQL en neem deel in onze community op http://www.postgresql.org.

