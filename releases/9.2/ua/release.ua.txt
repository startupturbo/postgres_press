10 ВЕРЕСНЯ 2012: Всесвітня група розробки PostgreSQL оголосила про вихід PostgreSQL 9.2, найновішої версії провідної реляційної системи управління базами даних (СУБД) з відкритими вихідними текстами. З часу виходу бета-версії в травні, розробники і виробники оцінили її як прорив у продуктивності, масштабованості та гнучкості. Очікується, що на цю версію перейде рекордна кількість користувачів.

"PostgreSQL 9.2 матиме підтримку JSON, покривні індекси, реплікацію, покращення продуктивності та багато інших нововведень. Ми з нетерпінням чекаємо на цей реліз і надамо його у ранньому доступі, як тільки спільнота PostgreSQL його випустить", -- говорить Інес Сомбра (Ines Sombra), провідний інженер даних компанії Engine Yard.

Покращення продуктивності і масштабованість

Покращення у сфері вертикальної масштабованості додають PostgreSQL можливість ефективно використовувати апаратні ресурси все більш потужних серверів. Прогрес у таких сферах як управління блокуваннями і ефективний запис даних, реалізація доступу з використанням тільки індексів і покращення інших низькорівневих операцій дозволили PostgreSQL упоратись з робочими загрузками, що постійно зростають. У числовому вигляді це можна виразити так:

* до 350,000 запитів на читання в секунду (більш, ніж в 4 рази швидше);
* операції сканування з використанням тільки індексів для запитів до інформаційних сховищ (у 2-20 разів швидше);
* до 14,000 операцій запису даних в секунду (у 5 разів швидше);
* зниження енергоспоживання процесора до 30%.

Крім цього, додання каскадної реплікації дає можливість користувачам працювати з більшими стеками горизонтально масштабованих серверів під управлінням PostgreSQL 9.2.

"Newsblur, соціальний переглядач новин, довіряє PostgreSQL зберігання мільйонів сайтів і підписок. Надійність і безвідмовність, перевірені роками", -- стверджує Семюел Клей (Samuel Clay), засновник NewsBlur.com. "Починаючи з версії 8.4, ми використовуємо самі останні версії (наразі 9.1, незабаром перейдемо на 9.2, як мінімум, через каскадну реплікацію) і не маємо ніяких проблем".

Всебічна підтримка для розробників

Гнучкість і настроюваність PostgreSQL відображена у різноманітті організацій, що її впровадили. Наприклад, НАСА (NASA), Федеральна агенція повітряного транспорту (FAA), Чиказька товарна біржа та Instagram використовують PostgreSQL для вирішення критично важливих завдань. Версія 9.2 стала ще більш гнучкою: була додана підтримка типів для опису діапазонів і JSON, що відкрило для розробників абсолютно нові шляхи використання PostgreSQL.

Типи, що описують діапазони, допоможуть розробникам покращити застосункі, які працюють з календарними, науковими і фінансовими даними. Ні одна інша провідна SQL СУБД не підтримує цю можливість, що забезпечує налаштування обробки блоків чисел і часових даних.

Починаючи з PostgreSQL 9.2, результати запиту можуть бути повернені у вигляді типів даних JSON. Спільно з новою мовою PL/V8 Javascript, програмним розширенням СУБД PL/Coffee і додатковим сховищем ключ-значення HStore, нова версія може вирішувати завдання, властиві документо-орієнтованим СУБД (NoSQL), зберігаючи при цьому надійність, настроюваність та продуктивність, що вирізняють PostgreSQL.

"Вбудована підтримка JSON в PostgreSQL є ефективним механізмом створення і зберігання документів для застосунків, що взаємодіють з web. Ми використовуємо клієнтські бібліотеки, такі як jQuery, для представлення даних у вигляді таблиць і дерев; нові можливості дозволяють робити це зручніше і швидше при отриманні таких даних у вигляді JSON", -- говорить Тарас Мітран (Taras Mitran), старший архітектор компанії IVC Inc.

- Матеріали для преси: http://www.postgresql.org/about/press/presskit92/uk
- Список змін: http://www.postgresql.org/docs/9.2/static/release-9-2.html
- Посилання на завантаження: http://www.postgresql.org/downloads

Контакти для отримання додаткової інформації:
Олексій Клюкін
+380-91-9177043
ua@postgresql.org


Про PostgreSQL: PostgreSQL – це провідна СУБД з відкритими вихідними текстами, з глобальною спільнотою, що складається з тисяч користувачів і розробників, і яка об’єднує багато компаній і організацій. Проект PostgreSQL створюється на основі більш ніж 25-річного досвіду проектування і розробки, що почалась в Каліфорнійському університеті Берклі, і на даний час продовжує розроблятися безпрецедентними темпами. Продуманий набір можливостей PostgreSQL не тільки не поступається провідним комерційним СУБД, але й перевершує їх розвиненою функціональністю, розширюваністю, безпекою та стабільністю. Ви можете отримати додаткову інформацію про PostgreSQL і приєднатись до нашої спільноти за адресою http://www.postgresql.org.


