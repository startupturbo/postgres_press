Wydano PostgreSQL 9.3
======================

9 września 2013: The PostgreSQL Global Development Group ogłosiła wydanie
wersji 9.3 bazy PostgreSQL, lidera wśród baz danych open source.
Wydanie to zwiększa dostępność i niezawodność oraz zdolność do integracji
z innymi bazami danych. Użytkownicy zauważają, że używając wersji 9.3 mogą
budować swoje aplikacje na sposoby, które nie były do tej pory dostępne.

„PostgreSQL 9.3 posiada cechy, z których jako programista, mogę od razu
skorzystać: lepsze wsparcie typu JSON, indeksowanie wyrażeń regularnych
oraz dzięki opakowaniu danych zewnętrznych (Foreign Data Wrapper - FDW)
łatwo osiągalne bazy federacyjne. Nie mam pojęcia jak ukończyłbym projekty
bez wersji 9.3” - Jonathan S. Katz, CTO VenueBook.

Zapisywalne dane zewnętrzne
---------------------------

Wersja 9.3 umożliwia zapisywanie danych zewnętrznych poprzez Foreign Data
Wrappers, co umożliwia dwustronną wymianę danych pomiędzy systemami.
Dzisiejsze skomplikowane systemy IT łączą wiele baz danych i częściowo
zestrukturyzowane źródła danych, a PostgreSQL pozwala zintegrować je
w spójną całość. Projekt również dostarcza postgres_fdw, wysoce wydajny
mechanizm bazy federacyjnej PostgreSQL-PostgreSQL, który umożliwia zapis
i odczyt.

„Zapisywalne FDW umożliwiają podpięcie i bezproblemowe testowane różnych
alternatywnych backendów, pozwalając nam na szybkie sprostanie różnym
potrzebom i inteligentne prototypowanie” - Lee Holloway, współzałożyciel
oraz Lead Engineer w Cloud Flare. „To jest ekscytujące wyobrazić sobie
wrzucenie razem różnych zbiorów danych (włączając w to nasze własne
eksperymentalne rozwiązania napisane w Go) i potem obserwowanie jak nawzajem
się odczytują, zapisują, nawet w ramach transakcji.”.

Ulepszona niezawodność i dostępność
-----------------------------------

„Postgres jest moją preferowaną bazą ze względu na swoją znaną stabilność,
solidność, silną spójność, bezpieczeństwo ACID i zgodność z SQLem”
- Pascal Bouchareine, dyrektor R&D w Gandi.net. „Szczególnie jestem
zadowolony z szybkiego przełączania się w przypadku awarii, które będzie
w wersji 9.3.”.

Nowe wydanie bazy zawiera cechy, które poprawiają i rozszerzają szeroko
znaną niezawodność i dostępność bazy PostgreSQL:

* Sumy Kontrolne Danych (Data Page Checksums): pomagają administratorom
  szybko wykryć wadliwe dyski oraz popsuty sprzęt, który uszkadza dane
* Szybkie Awaryjne Przełączanie Baz (Fast Failover): umożliwia szybkie
  awaryjne przełączanie się z bazy master na replikę, wspierając najwyższą
  dostępność bazy
* Streaming-Only Remastering: łatwiejsza i szybsza rekonfiguracja kaskadowej
  replikacji po przełączeniu awaryjnym

Cechy przyjazne programistom
-----------------------------

Jak z każdym wydaniem, PostgreSQL 9.3 zawiera wiele cech, które ułatwiają
i uelestaczniają pracę z PostgreSQLem zarówno dla programistów, jak też dla
administratorów i architektów. Pośród tych cech są m.in.:

* Dodatkowe konstruktory i ekstraktory dla typu JSON
* Automatycznie aktualizowane widoki
* Równoległe działanie programu pg_dump, co przyspiesza tworzenie kopii
  dużych baz danych
* LATERAL JOIN

Dodatkowo definiowane przez użytkownika procesy działające w tle
(Background Workers) umożliwiają programistom pisanie managerów zadań,
obsługę żądań, wykorzystanie równoległego wielu procesorów, narzędzi do
kolejkowania i innych programów, które umożliwią użycie Postgresa jako
koordynatora działań. Jednym z przykładów jest Mongres, proces działający
w tle, który przyjmuje zapytania MongoDB, interpretuje je i przesyła
z wykorzystaniem Postgresa.

Kontakt
-------

Szymon Guz
pl@postgresql.org

Linki
-----

* Pliki do ściągnięcia:
  http://www.postgresql.org/downloads
* Informacje dla prasy:
  http://www.postgresql.org/about/press/presskit93/pl/
* Informacje o wydaniu 9.3 (po angielsku):
  http://www.postgresql.org/docs/current/static/release-9-3.html
* Co nowego w PostgreSQL 9.3 (po angielsku):
  https://wiki.postgresql.org/wiki/What%27s_new_in_PostgreSQL_9.3

O PostgreSQL
-------------

O PostgreSQL: PostgreSQL jest czołowym systemem baz danych o otwartym
kodzie, ze społecznością liczoną w tysiącach użytkowników i współtwórców,
włączając w to wiele firm i organizacji. Rozwój bazy PostgreSQL rozpoczął
się na Uniwersytecie w Berkeley w Kaliforni ponad dwadzieścia pięć lat temu
i, w dużym tempie, jest nadal kontynuowany. Dojrzałe cechy PostgreSQLa
nie tylko stawiają go na równi z głównymi bazami danych o zamkniętym kodzie,
ale przewyższają je zaawansowanymi funkcjami bazy danych, możliwościami
rozszerzania, bezpieczeństwem i stabilnością. Więcej o projekcie PostgreSQL,
a także dołączeniu do społeczności, można znaleźć
pod adresem: http://www.postgresql.org.

