PostgreSQL 9.4 Zwiększa Elastyczność, Skalowalność i Wydajność
==================================================================

18 grudnia 2014: PostgreSQL Global Development Group ogłosiła wydanie wersji 9.4 bazy PostgreSQL, lidera wśród baz danych open source. W tej wersji dodano wiele nowych cech, które zwiększają elastyczność, wydajność i skalowalność dla wielu różnych rodzajów użytkowników bazy danych, włączając w to ulepszenia obsługi typu JSON, replikacji i wydajności indeksów.


Elastyczność
------------

Dzięki nowemu typowi danych JSONB użytkownicy nie muszą już dłużej wybierać pomiędzy bazami relacyjnymi i nierelacyjnymi: mogą ich używać jednocześnie. JSONB pozwala na szybsze wyszukiwanie oraz proste zapytania używając Generalized Inverted Indexes (Indeksy GIN). Wiele nowych funkcji pozwala użytkownikom na manipulację danymi w formacie JSON z podobną, albo większą, wydajnością w porównaniu z popularnymi bazami dokumentowymi. Dzięki typowi JSONB tabele mogą być łatwo zintegrowane z danymi z dokumentów, co pozwala na całkowicie zintegrowane środowisko bazodanowe. 

"JSONB prowadza PostgreSQLa do środowiska programistów JavaScript dzięki wparciu przechowywania i wyszukiwania danych JSON. Node.js oraz inne serwerowe frameworki javascriptowe mogą skorzystać z bezpieczeństwa i możliwości PostgreSQLa, a jednocześnie mogą przechowywać dane w formacie bezschematowym, który preferują" - Matt Soldo, Product Manager, Heroku Postgres.

Skalowalność
------------ 

W wersji 9.4 pojawiło się Logical Decoding, nowe API do odczytu, filtrowania i manipulacji strumieniem replikacji PostgreSQLa. Ten interfejs jest podstawą nowych narzędzi replikacji m.in. replikacji dwukierunkowej, która pozwala na tworzenie klastrów master-master. Inne zmiany, jak np. opóźniona czasowo replikacja, pozwalają na lepsze zarządzanie replikowanymi serwerami.
 
"Główny powód naszego szybkiego przejścia na wersję 9.4 to Logical Decoding. Pozwala nam na pisanie własnych wtyczek, które zbierają zmiany z konkretnych tabel i replikują je gdzie tylko chcemy, dzięki temu możemy pozbyć się cięższych i trudniejszych do zarządzania rozwiązań replikacyjnych opartych na wyzwalaczach." - Marco Favale, Cartographic Production Manager, Navionics.

"Zalando polega na stabilności i wydajności setek serwerów baz danych PostgreSQL stale obsługujących miliony klientów z całej Europy. Jesteśmy podekscytowani użyciem wbudowanej opóźnionej replikacji, przetestujemy też nowe narzędzia replikacji dwukierunkowej, gdy tylko pojawi się nowa wersja bazy danych." - Valentine Gogichashvili, Team Lead Database Operations w Zalando Technologies.


Wydajność
-----------

Wersja 9.4 wprowadza również wiele ulepszeń wydajności, które pozwalą użytkownikom jeszcze lepiej wykorzystać serwer PostgreSQL m.in.:

* Ulepszenie indeksów GIN, sprawiające, że są do 50% mniejsze i do 3 razy szybsze.
* Równolegle aktualizowalne widoki zmaterializowane.
* Szybkie załadowanie danych do pamięci podręcznej  podczas restartu przy użyciu pg_prewarm.
* Szybsze równoległe zapisy do logu transakcyjnego PostgreSQLa.

"Na pewno skorzystamy na równoległym odświeżaniu widoków zmaterializowanych, opóźnionej replikacji
(która pozwoli na jeszcze lepsze naprawianie po awarii) jak również ulepszeniach wydajności, które
pojawiają się w każdym nowym wydaniu bazy." - Marco Favale.

Linki
-----

* Pliki do ściągnięcia: http://www.postgresql.org/downloads
* Informacje dla prasy: http://www.postgresql.org/about/press/presskit94/pl
* Informacje o wydaniu 9.4 (po angielsku): http://www.postgresql.org/documentation/current/static/release-9-4
* Co nowego w wersji 9.4 (po angielsku): https://wiki.postgresql.org/wiki/What%27s_new_in_PostgreSQL_9.4

O PostgreSQL
----------------

PostgreSQL jest czołowym systemem baz danych o otwartym
kodzie, ze społecznością liczoną w tysiącach użytkowników i współtwórców,
włączając w to wiele firm i organizacji. Rozwój bazy PostgreSQL rozpoczął
się na Uniwersytecie w Berkeley w Kaliforni ponad dwadzieścia pięć lat temu
i, w dużym tempie, jest nadal kontynuowany. Dojrzałe cechy PostgreSQLa
nie tylko stawiają go na równi z głównymi bazami danych o zamkniętym kodzie,
ale przewyższają je zaawansowanymi funkcjami bazy danych, możliwościami
rozszerzania, bezpieczeństwem i stabilnością. Więcej o projekcie PostgreSQL,
a także dołączeniu do społeczności, można znaleźć
pod adresem: http://www.postgresql.org.

